⸬ wstęp

∙ Zamawiając, klient wyraża zgodę warunki świadczenia moich usług. Proszę uważnie je przeczytać przed złożeniem zamówienia. Brak zgody na poniższe warunki prowadzi do natychmiastowej odmowy zamówienia.
∙ Naruszenie któregokolwiek z tych warunków skutkuje zakończeniem projektu i prawdopodobnie umieszczeniem klienta na czarnej liście.
∙ Złamanie jakiejkolwiek zasady zawartej w sekcji dotyczącej praw autorskich spowoduje, że klient będzie winien mi grzywnę oraz zostanie pozbawiony wszelkich praw do korzystania z któregokolwiek z zamówionych produktów.



⸬ kontakt

∙ Kontakt wstępny najlepiej przez email (glitchedmoons@gmail.com), Artistree (artistree.io/sonnelia) albo VGen (vgen.co/sonnelia). W przeciwnym razie prośby mogą nie być brane pod uwagę.
∙ Zastrzegam sobie prawo do odrzucenia zamówienia bez podania przyczyny. Nie przyjmuję próśb zawierających gore, przemoc, obraźliwe motywy, treści o charakterze seksualnym, fetysze.
∙ Podczas zamawiania, oprócz podstawowego opisu, klient musi podać zamiar wykorzystania zamówionej pracy, limit cenowy jeśli mieści się w budżecie, termin realizacji jeśli istnieje oraz prośbę o zachowanie poufności jeśli jest wymagana.
∙ Ponadto, przy składaniu zamówienia wymagam od klienta referencji wizualnych. Mogą to być proste symboliczne rysunki i/lub kolaż obrazów. Naliczane będą dodatkowe opłaty, jeśli będę musiała zebrać je samodzielnie.
∙ Jeżeli dołączone referencje zawierają gotowe grafiki/assety, klient musi mieć pozwolenie lub prawa od oryginalnego twórcy, aby móc je wykorzystać w projekcie.



⸬ komunikacja

∙ Dla ułatwienia komunikacji, szczególnie podczas pracy nad większymi projektami, mogę zaoferować kontakt poprzez mój serwer roboczy na discordzie (nie w wiadomościach prywatnych).
∙ Jeśli klient przestanie odpowiadać przez ponad dwa tygodnie bez wcześniejszego powiadomienia, zlecenie będzie wstrzymana. Mogę również zakończyć projekt i zaoferować zwrot pieniędzy bazowany na postępie.
∙ Wszelkie informacje osobiste oraz zapisy rozmów związanych ze zleceniem będą traktowane poufnie przez artystę, to samo jest oczekiwane od klienta.



⸬ płatność

∙ Akceptuję płatności tylko poprzez Artistree, VGen lub Tipo. Preferowaną metodą jest Artistee.
∙ Wyłącznie płatności z góry, chyba że uzgodnione zostało inaczej. Jest możliwość rozpatrzenia planów płatności w zależności od złożoności zlecenia.
∙ Wszystkie płatności muszą być wykonane w ciągu 7 dni kalendarzowych od otrzymania faktury. W przeciwnym wypadku zlecenie zostanie anulowane, a klient nie otrzyma żadnych plików.



⸬ anulowanie i polityka zwrotów

∙ Zastrzegam sobie prawo do rezygnacji z zamówienia w każdym momencie. Jeśli anuluję zamówienie po rozpoczęciu pracy, klient otrzymuje zwrot pieniędzy bazowany na postępie i może zażądać otrzymania nieskończonej pracy.
∙ Klient może anulować zlecenie i zażądać całkowity zwrot pieniędzy tylko wtedy, gdy jeszcze nie zaczęłam zamówienia. Klient nie może anulować zlecenia po rozpoczęciu nad nim pracy przeze mnie.
∙ W przypadku, gdy klient nie chce produktu w stanie anulowania, zastrzegam sobie prawo do wykorzystania pracy w innym projekcie.



⸬ postęp i poprawy

∙ Klient będzie mógł na bieżąco podejrzeć stan projektu i poprosić o niezbędne zmiany. Duże lub wielokrotne zmiany mogą wymagać dodatkowej opłaty.
∙ Zlecenia z kodem obejmują półroczne wsparcie w zakresie naprawiania błędów i drobnych aktualizacji.
∙ Wszelkie poprawki, dodatki albo aktualizacje dla ukończonych projektów będą traktowane jako nowy projekt i będą odpowiednio wycenione.



⸬ terminy i dostawa

∙ Zamówienie na jeden produkt może zająć do 2 miesięcy, w zależności od złożoności i mojej dostępności. Poinformuję klienta, jeśli będę potrzebować więcej czasu.
∙ Nie będę pracować pod presją ani w pośpiechu. Składając zamówienie, klient zgadza się na moje tempo pracy i nie może narzucać innych.
∙ Gotowe produkty zostaną przesłane przez email jako pliki cyfrowe do pobrania.



⸬ prawa autorskie i użytkowanie

∙ Ja, artysta, zachowuję pełne i wyłączne prawa do zleconego dzieła. Klientowi nie wolno uważać mojej pracy za swoją własną ani wykorzystywać jej do celów innych niż pierwotnie zadeklarowane.
∙ Zastrzegam sobie prawo do wykorzystania zleconych prac w portfolio, mediach społecznościowych itp. w celu promocji własnej osoby, chyba że klient zażądał zachowania poufności w określonym czasie.
∙ Klient zobowiązany jest do podania mnie jako autora w przypadku korzystania z zamówionego produktu, poprzez dołączenie odnośnika do mojej strony internetowej lub jednego z moich mediów społecznościowych.
∙ Klientowi nie wolno udostępniać prac będących w procesie tworzenia bez mojej zgody, albo podania mnie jako autora.
∙ Klientowi nie wolno w żaden sposób edytować zleconego dzieła bez mojej zgody, proszę o kontakt aby to omówić.
∙ Nie zezwalam na wykorzystanie mojej twórczości do trenowania AI albo sprzedaży NFT, a także do zmienienia użycia, silnego wzorowania, kalkowania i/lub kopiowania.



⸬ licencja komercyjna

∙ Większość zleceń niestandardowych przeznaczona jest do użytku osobistego, chyba że klient wskaże inaczej przy składaniu zamówienia.
∙ Assety do streamów i grafiki promocyjne będą uważane za pół komercyjne, co oznacza, że ​​klient może czerpać z nich zyski pośrednio.
∙ Zlecone prace przeznaczone do sprzedaży cyfrowej lub fizycznej będa klasyfikowane jako komercyjne i odpowiednio wycenione, w zależności od skali.



Ostatnio zaktualizowane: 3 września 2025.